## ABOUT
_Archeologia, Tecnologia e Identità di un Territorio: [Heritage for Mankind](https://www.marketingarena.it/2020/01/22/heritage-for-mankind-i-dati-di-ricerca-alla-portata-di-tutti/)_

![Image](https://www.marketingarena.it/app/uploads/2020/01/venice_heritage_copertina-920x520.jpg)

Questo sito nasce da un progetto universitario iniziato nel 2019 e dedicato al monastero di Sant’Ilario a Dogaletto di Mira (Venezia). Qui troverete immagini, articoli, pubblicazioni ed approfondimenti sulla ricerca degli ultimi dieci anni fatta dal Dipartimento di Studi Umanistici dell’Università Ca’ Foscari di Venezia. 

**MOTIVAZIONI**

Come team di ricerca siamo giunti a lavorare sul territorio di Mira e della Riviera del Brenta molti anni fa perché le fonti parlavano di un monastero proprio nell’entroterra, un vero distaccamento diretto del centro di potere che gravitava intorno al bacino di San Marco, ancora quando Venezia non era la nostra Venezia… capite bene un luogo fondamentale per la ricerca archeologica, storica e delle origini di una grande città.

Ma come si fa se si inizia a scavare in un’area in cui, certo, non ti aspetti di trovare il Colosseo, non ti aspetti evidenze monumentali, ma almeno delle strutture coerenti con la chiesa di quel monastero. Come fai, tu archeologo, quando capisci che la chiesa del monastero, che doveva essere grande quanto la meravigliosa basilica di Aquileia, con quei mosaici e con quelle architetture per intenderci, è stata prima coinvolta dall’arrivo di un nuovo corso d’acqua in quei territori per agevolare Venezia, che ha reso un’area produttiva e coltivata, completamente inospitale e ha contribuito al trasferimento dei monaci a Venezia, e che gran parte di quella grande e bella chiesa è stata smantellata in antico, poi l’area livellata ed infine usata come cava fino agli anni ’70 del secolo scorso?

Eh, non capita a tutti avere una buona dose di sfortuna, a volte questi problematiche ti spingono ad allargare le tue ricerche, ad indagare la complessità di un territorio in tutta la sua totalità, la sua evoluzione, può spingerti oltre i limiti e capire paesaggi più vasti, perché la gronda lagunare sud ha avuto un’evoluzione completamente diversa dalla nord, e perché il territorio di oggi è davvero completamente trasformato, bonificato e reso artificiale.

I nostri recenti studi infatti dimostrano che qualunque periodo si prenda in considerazione, la storia di quest’area è connotata da un inscindibile legame tra uomo e ambiente, proprio come oggi. Newton aveva ragione quando diceva che ad ogni azione corrisponde una reazione uguale e contraria!
Ciò che è straordinario è che stiamo parlando dello stesso luogo scelto dal Palladio per costruire una delle sue magnifiche ville, villa Foscari e che quasi a contrasto oggi tiene sullo sfondo uno tra i più grandi poli industriali del Nord-Est e alle spalle di tutto, la causa di tutto: VENEZIA e la sua salvaguardia. Ripensare a questo legame inscindibile, ma combattuto, non può che contribuire ad un uso più consapevole del territorio.

**OBIETTIVI**

Come valorizzare la complessità, sensibilizzare le persone verso la comprensione delle particolari caratteristiche del paesaggio? Come donare un’identità, innanzitutto visiva al patrimonio? Le attività svolte sono tutte rivolte a tradurre e a trasmettere il valore del patrimonio culturale del territorio, o meglio del paesaggio, così come inteso nella Convenzione Europea del Paesaggio del 20 ottobre 2000 successivamente ratificata con la legge del 9 gennaio 2006 n°14 “…una determinata parte di territorio, così come è percepita dalle popolazioni, il cui carattere deriva dall’azione di fattori naturali e/o umani e dalle loro interrelazioni…”. I beni paesaggistici, categoria in vigore nel Codice dei Beni Culturali e del Paesaggio (artt. 2 e 134 del d.lgs. 22 gennaio 2004 n. 42, come modificato dal d.lgs. 24 marzo 2006 n. 157 e dal d.lgs. 26 marzo 2008 n. 63) rappresentano dunque una componente irrinunciabile per la valorizzazione del Patrimonio Culturale. 
Come lasciare un’eredità, come raccontare il passato, come creare una comunità di persone in grado di viverlo?



## [STRATEGIE DIGITALI](https://www.youtube.com/watch?v=H1UhlMT0j4c&feature=emb_title) 

Le narrazioni che vogliamo raccontare oggi sono storie, racconti, che vogliono essere partecipativi. Se pensiamo ai miti greci, alla cultura greca da Omero a Platone, il narratore non raccontava da solo una storia, veniva aiutato dai partecipanti, con la voce, il canto…era la forza della tradizione orale.

Si trattava di un mezzo di comunicazione fortissimo che poi si evolve con la tradizione scritta. Un filologo classico inglese, Eric Havelock ad esempio, in un suo libro intitolato ‘Cultura Orale e Civiltà della Scrittura’, racconta come un tempo fino a Platone, la poesia trasmessa oralmente rappresentava il veicolo di diffusione di tutto il sapere scientifico, giuridico, storico, religioso, filosofico. Poesia orale e cultura erano una cosa sola. Poi, alla fine del V secolo la crisi politica e spirituale conseguente agli sconvolgimenti prodotti dalla guerra del Peloponneso creò le condizioni per un radicale mutamento.  Proprio da una situazione di incertezza e instabilità scaturì, per reazione, l’esigenza di un sapere fondato su più solide basi, ordinato criticamente e sistematicamente, un sapere impossibile a trasmettersi se non per il tramite della scrittura. Si tratta di nuovi canali di trasmissione, come vogliamo tentare di sperimentare noi oggi!

Scopri di più e guarda le 3 demo:
[Margine Lagunare](https://www.youtube.com/watch?v=hBOqiGFb5lU&feature=emb_title);
[Arrivo del Brenta](https://www.youtube.com/watch?v=W8ebZLbcBCA);
[Villa sul Brenta](https://www.youtube.com/watch?v=hDKI1UnjS2Q)

# IL SITO ARCHEOLOGICO
# IL FIUME BRENTA E LA NASCITA DELLA RIVIERA
# PUBBLICAZIONI
# NUOVI ARTICOLI
# CONTATTI
# ACCESSIBILITA'
# PARTNER




















## GitHub Pages

You can use the [editor on GitHub](https://github.com/elisa-design/repository/edit/gh-pages/index.md) to maintain and preview the content for your website in Markdown files.

Whenever you commit to this repository, GitHub Pages will run [Jekyll](https://jekyllrb.com/) to rebuild the pages in your site, from the content in your Markdown files.

### Markdown

Markdown is a lightweight and easy-to-use syntax for styling your writing. It includes conventions for

```markdown
Syntax highlighted code block

# Header 1
## Header 2
### Header 3

- Bulleted
- List

1. Numbered
2. List

**Bold** and _Italic_ and `Code` text

[Link](url) and ![Image](src)
```

For more details see [GitHub Flavored Markdown](https://guides.github.com/features/mastering-markdown/).

### Jekyll Themes

Your Pages site will use the layout and styles from the Jekyll theme you have selected in your [repository settings](https://github.com/elisa-design/repository/settings). The name of this theme is saved in the Jekyll `_config.yml` configuration file.

### Support or Contact

Having trouble with Pages? Check out our [documentation](https://docs.github.com/categories/github-pages-basics/) or [contact support](https://github.com/contact) and we’ll help you sort it out.
