---
layout: page
title: About
comments: true
---

_Celebrate and Conserve, Connect and Collaborate_

Questa è la storia del sito archeologico di Sant'Ilario, un monastero di fondazione dogale situato alle porte di Venezia, in località Dogaletto di Mira (oggi Città Metropolitana di Venezia). E' un viaggio nel TEMPO, che scorre la vita di **Dogi**, **monaci** e **comunità**, e nello SPAZIO, che attaversa **Venezia**, la **Laguna** ed l'**immediato entroterra**. 
Sono storie di attimi, di scelte, che spesso hanno segnato anche il presente in cui viviamo. Per questi motivi, le storie di Sant'Ilario sono immancabilmente le nostre. D'altra parte, spesso accade che lasciamo una parte di noi nel momento in cui abbandoniamo un luogo per spostarci in un altro. Rimane lì qualcosa di unico e di speciale, anche una volta che ce ne siamo andati. Che siano mille o che siano dieci anni fa, ci sono cose di noi che possiamo trovare solamente ritornando in quegli stessi posti. Noi, noi non siamo solo persone, siamo l’esito di una evoluzione, siamo un popolo che ha scelto una direzione, cioè quella di andare verso il futuro. Che cosa si può, che cosa si deve fare di tutto il tempo che abbiamo davanti, tanto leggero come un coriandolo nella sua libertà quanto pesante come il piombo nella sua insicurezza? Una delle risposte potrebbe essere quella di andare in quei luoghi che hanno fatto da sfondo alla nostra esistenza e, una volta lì, viaggiare in noi stessi. A volte si rende proprio necessario confrontarsi con chi siamo stati per capire chi siamo ora e per riflettere su chi saremo domani. 
Il sito di Sant'Ilario di Mira offre uno scenario ideale per iniziare questo viaggio interiore a ritroso nel tempo. Un viaggio quasi reale, dove si può toccare con mano il sapore del tempo, dove possiamo riconoscerci ed identificarci con chi ha realmente vissuto sotto i nostri piedi migliaia di anni fa. 
Uno dei modi migliori quindi per cercare di capire una piccola parte di noi, sta proprio nel ricordare Sant'Ilario, attraverso questo Blog-site, dove conoscenza e curiosità vengono generate con confidenza. Se ne uscirà appassionati, ricevendo in dono la consapevolezza di sapere che ciò che vediamo non è esattamente ciò che vediamo, ma ciò che effettivamente siamo.

Le narrazioni che vogliamo raccontare sono storie, racconti, che vogliono essere partecipativi. Se pensiamo ai miti greci, alla cultura greca da Omero a Platone, il narratore non raccontava da solo una storia, veniva aiutato dai partecipanti, con la voce, il canto… si trattava della forza della tradizione orale.

Un mezzo di comunicazione fortissimo che poi si evolve con la tradizione scritta. Un filologo classico inglese, Eric Havelock ad esempio, in un suo libro intitolato ‘Cultura Orale e Civiltà della Scrittura’, racconta come un tempo fino a Platone, la poesia trasmessa oralmente rappresentava il veicolo di diffusione di tutto il sapere scientifico, giuridico, storico, religioso, filosofico. Poesia orale e cultura erano una cosa sola. Poi, alla fine del V secolo la crisi politica e spirituale conseguente agli sconvolgimenti prodotti dalla guerra del Peloponneso creò le condizioni per un radicale mutamento.  Proprio da una situazione di incertezza e instabilità scaturì, per reazione, l’esigenza di un sapere fondato su più solide basi, ordinato criticamente e sistematicamente, un sapere impossibile a trasmettersi se non per il tramite della scrittura. Si tratta di nuovi canali di trasmissione, come vogliamo tentare di sperimentare noi oggi!

**License & Download**

"Affiliates" for Jekyll is designed and developed by WowThemes.net and it is *free* for personal use.

<a href="https://github.com/wowthemesnet/affiliates-jekyll-theme/archive/master.zip" target="_blank">Download - Affiliates Jekyll Theme</a>

![jekyll template mediumish]({{site.baseurl}}/assets/images/theme1.jpg)

![jekyll template mediumish]({{site.baseurl}}/assets/images/theme2.jpg)

![jekyll template mediumish]({{site.baseurl}}/assets/images/theme3.jpg)

![jekyll template mediumish]({{site.baseurl}}/assets/images/theme4.jpg)

